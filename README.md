Добродошао на званични репозиторијум Петљиног курса *Веб програмирање за четврти разред специјализованих ИТ одељења*! У оквиру овог репозиторијума пронаћи ћеш датотеке изворног кода за све примере и задатке који се обрађују у оквиру курса.

Званична веб-презентација курса је доступна на адреси [https://petlja.org/kurs/11205](https://petlja.org/kurs/11205).

# Организација материјала

Кодови у оквиру овог репозиторијума су организовани према наставним темама које се обрађују у оквиру курса. У наставку дајемо списак ових тема, као и лекције које покривају примере из датих тема.

- `Poglavlje2` се односи на тему о описном језику HTML и покрива лекције 4-8.
- `Poglavlje3` се односу на тему о стилским листовима и језику CSS и покрива лекције 9-13.
- `Poglavlje4` садржи кодове за тему о програмском језику JavaScript и развоју клијентских веб-апликација. Лекције које су обухваћене овом темом су 14 и 15.
- `Poglavlje5` садржи кодове за тему о библиотеци Flask програмског језика Python и развоју серверских веб-апликација. Лекције које су обухваћене овом темом су 16 и 17.

# Подешавање окружења

Како би покренуо примере кода из овог репозиторијума, потребно је да подесиш окружење на свом рачунару. У ту сврху, потребно је да инсталираш одговарајуће софтверске пакете и библиотеке, пре него што започнеш рад са њима. Ови алати се разликују за примере које се тичу клијентског и серверског дела веб програмирања.

## Клијентско програмирање

За примере из директоријума `Poglavlje2`, `Poglavlje3` и `Poglavlje4` потребно је да инсталираш софтверски пакет XAMPP. Упутство за инсталацију, подешавање и коришћење софтверског пакета можеш пронаћи у оквиру курса на адреси [https://petlja.org/kurs/11205/5/7899](https://petlja.org/kurs/11205/5/7899).

## Серверско програмирање

За примере из директоријума `Poglavlje5` потребно је да инсталираш наредне алате:

- Скуп алата за програмирање у програмском језику Python. Они су доступни кроз пакет који можеш преузети са адресе [https://www.python.org/downloads/](https://www.python.org/downloads/) и инсталирати на свом рачунару. Иако је коректно инсталирати било коју верзију језика Python3 која је 3.8 или већа, сви примери које ћеш видети користе верзију 3.9.6. Уколико имаш потешкоћа са покретањем примера, саветујемо да инсталираш управо ову верзију.

- Библиотека Flask се инсталира након подешавања алата за програмски језик Python. Упутство за инсталацију библиотеке можеш пронаћи у оквиру курса на адреси [https://petlja.org/kurs/11205/16/7955](https://petlja.org/kurs/11205/16/7955).

- MySQL систем за управљање релационим базама података се инсталира током инсталације XAMPP софтверског пакета, заједно са алатом phpMyAdmin који се користи за прегледање база података у оквиру тог система. Додатно, потребно је инсталирати пакет mysql-connector-python. Упутство за инсталацију пакета, као и коришћење алата phpMyAdmin можеш пронаћи у оквиру курса на адреси [https://petlja.org/kurs/11205/17/7964](https://petlja.org/kurs/11205/17/7964).
